# _Naan_ chlieb / Focaccia

## Suroviny

### Kvások

- kvasnice: 10g sušených (práškovýv) / polovica (20g) kocky (pevných)
- cukor: 1 čajová lyžička
- voda vlažná: 20-50ml

### Cesto

- múka pšeničná hladká: 300g
- múka pšenová: 200g
- jogurt biely/smotana: 180-200g
- mlieko: 20-50ml
- olej rastlinný: 4 polievkové lyžice
- soľ

### Pochutiny

- cesnak: 
- koriander vňať

## Postup

1. Do samostatnej menšej nádoby pridáme kváskové suroviny: (rozdrobené) kvasnice, cukor a vodu.
1. Do väčšej nádoby pridáme suroviny na cesto: preosiatu pšeničnú hladkú múku, preosiatu pšenovú múku, biely jogurt, rastlinný olej a soľ. Miešame vareškou/rukou, kým nevznikne cesto, ktoré potom domiesime na pomúčenej doske. Podľa hustoty cesta postupne pridávame mlieko.
1. Vypracované cesto vložíme do jemne vymastenej nádoby (aby sa cesto pri kysnutí dobre oddeľovalo od okrajov nádoby), pevne zakryjeme celofánom (aby sme zabránili prístupu vzduchu, aby sme podporili kysnutie) a necháme odpočívať 1 (jednu) hodinu.
1. Po nakysnutí cesto z misky vyberieme, položíme na pomúčenú dosku, znovu vypracujeme a rozdelíme na 8-16 častí, podľa času, námahy, počtu porcii

    - **Naan**: hrúbky placky(tenšia - do 2-3 mm - sa upečie rýchlejšie a je pevnejšia; hrubšia - do 5mm - sa pečie pomalšie a je mäkšia). Každú časť sformujeme/ušúľame do guličky, ktorú rozvaľkáme a položíme na suchú, vopred vyhriatu panvicu. Pečieme cca minútu a pol (1.5) až dve (2) minúty na jednej strane, a minútu a pol na druhej strane, do zlatista až tmavohneda, ale nie do čierna. Posúch môžme pri pečení popichať vidličkou, aby sme predišli tvorbe bublín, a urýchlili pečenie.

    - **Focaccia**: Cesto vypracujeme do guličiek, vložíme doň nakrájané olivy, rozložíme na plech a vo vopred vyhriatej rúre na 200° pečieme 20 minút.

1. Nakoniec podľa potreby dochutíme posypaním posúchu nasekaným cesnakom, nasekanou koriandrovou alebo petržlenovou vňaťou a potretím maslom, kým je ešte horúci.

- https://m.youtube.com/results?search_query=naan+bread
- https://m.youtube.com/watch?v=nZAwAYJVA5w
- https://www.thecookingfoodie.com/recipe/Garlic-Naan-Bread-Recipe
