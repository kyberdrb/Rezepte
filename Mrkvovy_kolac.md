# Mrkvový koláč

## Suroviny

- Cesto
    - múka pšenová: 300g alebo 300g múky cirokovej (alebo 300g + 50g múky pšeničnej hladkej) (múka ovsená 300g)
    - mrkva ošúpaná na jemno postrúhaná: 350g (netto) / cca 400-450g brutto / 4-5 stredne veľkých kúskov (ak je mrkva suchá, pridáme jedno najemno zotreté jablko popr. 1 na hrubo zotretý banán)
    - olej rastlinný (repkový): 4 polievkové lyžice (50ml) (pri ovsenej múke 100ml)
    - xylitol (cukor brezový) / cukor kryštálový: 100g
    - vajíčka: 2 ks (môžu byť aj 1-2 ks banánov alebo ekvivalentné množstvo ovsenej múky, cca 50g; pri použití prevažne/výlučne ovsenej múky stačí aj 1 vajíčko)
    - škorica mletá: 2 polievkové lyžice =~ 2x12-15g =~ 25-30g
    - pášok kypriaci: 1 ks (cca 10-12g)
    - sóda bikarbóna: 1/4 čajovej lyžičky
    - čakanková vláknina: 1/2 čajovej lyžičky

## Postup

Mrkvu ošúpeme, umyjeme a na jemno nastrúhame do misky. Podľa potreby zotrieme jablko najemno alebo banán nahrubo. Všetky sypké suroviny pridávame **preosiate**: cukor, múku, kypriaci prášok, sódu bikarbónu a škoricu. Pridáme olej a vajíčka (alebo banány nakrájané na kolieska, kvôli jednoduchšiemu rozmiešavaniu; alebo preosiatu ovsenú múku). Všetko spolu rozmiešame lyžicou do vláčnej, krémovej hmoty.

Na plech rozložíme papier na pečenie alebo ho z vnútornej strany povytierame olejom, rozložíme naň rozmiešanú zmes a rozotrieme do približne rovnakej hrúbky.

Rúru rozohrejeme na 180ºC (160ºC). Po rozohriatí pečieme približne 30-45 minút. Počas pečenia skúšame prepečenie cesta špáradlom, či sa cesto prichytáva, a kontrolujeme farbu spodnej časti cesta.
