# Cesnakové trojuholníčky

## Suroviny

- Cesto
    - cukor kryštálový: 2 polievkové lyžice
    - kvasnice: 42g (1ks)
    - soľ: štipka
    - múka polohrubá: 800g
    - mlieko (ľubovoľného množstva tuku): 500ml
    - olej rastlinný (repkový): 150ml

- Plnka
    - maslo/Hera: 180g
    - cesnak: 14 strúčikov
    - syr/syrokrém: 200g
    - žĺtky: 2 ks
    - vňať petržlenová: za hrsť
    - soľ: štipka

- Dekorácia
    - bielka: 2 ks
    - mlieko (ľubovoľného množstva tuku): 1 polievková lyžica
    - sezam: 100g

## Postup

### Plnka

Syr postrúhame. Cesnak ošúpeme, rozrežeme, rozdelíme pozdĺžne stredom na dve polovice a vyberieme stredový klíčok, umyjeme a rozpučíme. Žĺtko z vajíčka pridáme do zmesi, bielko odložíme do samostatnej misky. Pridáme maslo, petržlenovú vňať a štipku soli. Všetky suroviny rozmiešame. Misku uzavrieme a necháme odpočívať na teplom mieste podľa potreby 20-30 minút, kým zväčší svoj objem.

### Cesto

Do misky pridáme cukor a kvasnice: ak sa nerozpustia, mierne premiešame. Do rozpustených kvasníc pridáme múku, olej a postupne zrieďujeme mliekom. Zo zmesi vypracujeme cesto. Cesto rozdelíme na 6 častí. Každú časť rozvaľkáme natenko do tvaru obdĺžnika.

```
|¨¨¨¨¨¨¨¨¨¨¨¨¨¨¨¨¨|
|                 |
|                 |
|_________________|
```

Plnku nanesieme okolo stredu cesta po širšej strane po celej šírke od kraja ku kraju, aby aj konce boli šťavnaté.

```
|¨¨¨¨¨¨¨¨¨¨¨¨¨¨¨¨¨|
|plnka plnka plnka|
|plnka plnka plnka|
|_________________|
```

Cesto zrolujeme do štrúdle širšou stranou

```
|¨¨¨¨¨¨¨¨¨¨¨¨¨¨¨¨¨|
ˇˇˇˇˇˇˇˇˇˇˇˇˇˇˇˇˇˇˇ
```

Štrúdľu rozkrájame na trojuholníčky cik-cakovým vzorom.

```
|/\/\/\/\/\/\/\/\/|
```

Na plech položíme papier na pečenie. Trojuholníčky rozložíme na papier.

### Dekorácia

Zapneme rúru a necháme si ju rozohriať na 200ºC.

Do misky s bielkami pridáme mlieko a rozmiešame vidličkou. Zmesou potrieme vrch trojuholníčkov a posypeme štipkou sezamu.

Do rozohriatej rúry vložíme plech a pečieme 20 minút na 200ºC.
