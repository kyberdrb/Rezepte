# Crème Pâtisière / Varený vanilkový krém & Îles Flottantes / Plávajúce ostrovčeky / Snehové gnocchi

## Suroviny

- Crème Pâtisière
    - vajcia 1ks - žĺtky
    - cukor kryštálový/brezový [xylitol] - 25g
    - škrob kukuričný/zemiakový alebo múka pšeničná - 15g
    - mlieko - 200ml
    - lusk vanilkový - 1x / mletá vanilka - konček čajovej lyžičky
    - vláknina čakanková - štipka
    - škorica (cejlónska) - štipka

- Îles Flottantes
    - vajcia 1ks - bielka
    - cukor kryštálový/brezový [xylitol] - 10g
    - mlieko / rastlinný nápoj (kokosový/ovsený/...) - 300ml
    - lusk vanilkový - 1x / mletá vanilka - konček čajovej lyžičky
    - soľ - štipka
    - vláknina čakanková - štipka
    - škorica (cejlónska) - štipka

## Postup

### Crème Pâtisière

1. Za studena rozmiešame žĺtky s cukrom do hladka.
1. Pridáme škrob a rozmiešame.
1. Odrežeme 2-3cm dlhý kúsok vanilkového lusku, rozrežeme ho na jednej strane po dĺžke, otvoríme ho a vyškriabeme vnútro do zmesi.
1. Pridáme vlákninu a škoricu a rozmiešame.
1. Postupne pridávame studené mlieko a rozmiešame.
1. Za stáleho miešania privedieme k varu a varíme 1-2 minúty do zhustnutia.
1. Odstavíme, necháme vychladnúť na izbovú teplotu a vložíme do chladničky. Skladujeme v chlade. Spotrebujeme do dvoch dní.

### Îles Flottantes

1. Za studena rozmiešame bielka do napoly vyšľahaného, speneného snehu.
1. Pridáme cukor a rozmiešame.
1. Odrežeme 2-3cm dlhý kúsok vanilkového lusku, rozrežeme ho na jednej strane po dĺžke, otvoríme ho a vyškriabeme vnútro do zmesi.
1. Pridáme štipku soli, aby sneh držal lepšie tvar a rozmiešame.
1. Do hrnca nalejeme mlieko na rozohrejeme tak aby jemne prebublávalo.
1. Zo snehu vytvarujeme gnocchi medzi dvomi polievkovými lyžicami, a vkladáme ich do horúceho mlieka. Varíme cca 5 (päť) minút pri odokrytej pokrievke potom otočíme a varíme ďalších cca 5 (päť) minút.
1. Odstavíme, necháme vychladnúť na izbovú teplotu a vložíme do chladničky. Skladujeme v chlade. Spotrebujeme do dvoch dní.

## Zdroje

- Crème Pâtisière
    - Crème pâtissière recette facile, rapide et inratable: Kate Hacks - https://www.youtube.com/watch?v=myNiBPCiT9E
    - Crème pâtissière ultra simple en moins de 10 minutes !: CuisineAZ.com - https://www.youtube.com/watch?v=_bxGzr5uKoY
        - múka namiesto škrobu
    - 📚 La crème pâtissière: Philippe Etchebest - https://www.youtube.com/watch?v=XnbuetJnOEw

- Îles Flottantes
    - how to make Iles flottantes-The French Kitchen: The French Kitchen: https://www.youtube.com/watch?v=lJMCnpnIO84
