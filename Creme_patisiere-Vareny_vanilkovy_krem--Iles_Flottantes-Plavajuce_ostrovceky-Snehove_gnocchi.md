# Crème Pâtisière / Varený vanilkový krém & Îles Flottantes / Plávajúce ostrovčeky / Snehové gnocchi

## Suroviny

- Crème Pâtisière
    - mlieko / rastlinný nápoj (kokosový/ovsený/...) - 125ml
    - vajcia 1ks - žĺtok
    - cukor kryštálový/brezový [xylitol] - 25g
    - škrob kukuričný/zemiakový alebo múka pšeničná - 1/2/3/4/**5**g (podľa hustoty)
    - lusk vanilkový - 1x / mletá vanilka - konček čajovej lyžičky
    - vláknina čakanková - štipka
    - škorica (cejlónska) - štipka
    - maslo - 10g

- Îles Flottantes
    - vajcia 1ks - bielka
    - cukor kryštálový/brezový [xylitol] - 10g
    - mlieko / rastlinný nápoj (kokosový/ovsený/...) - 300ml
    - lusk vanilkový - 1x / mletá vanilka - konček čajovej lyžičky
    - soľ - štipka
    - vláknina čakanková - štipka
    - škorica (cejlónska) - štipka

## Postup

### Crème Pâtisière

1. Mlieko nalejeme do hrnca.
1. Odrežeme 2-3cm dlhý kúsok vanilkového lusku, rozrežeme ho na jednej strane po dĺžke, otvoríme ho a vyškriabeme vnútro do mlieka. Do mlieka pridáme aj vyškrabaný vanilkový lusk.

    Ak používame vanilkový extrakt, tento krok preskočíme.
1. Mlieko privedieme k jemnému varu. Necháme jemne prebublávať 1-2 minúty, potom odstavíme. Mlieko sa odparovaním zredukuje na cca 100 ml.
1. Za studena rozmiešame žĺtky s cukrom do hladka.
1. Pridáme škrob a rozmiešame.
1. [Voliteľne] Pridáme vlákninu a škoricu a rozmiešame.
1. Pomaly pridávame zohriate mlieko do žĺtkovej zmesi a intenzívne rozmiešavame, aby sme zabránili zmesi sa uvariť a zhrudkovatieť. Mlieko lejeme buď z miernej výšky, aby sa stihlo ochladiť (poprípade ho cestou ofúkavame), alebo ho pridávame po lyžičkách.
1. Za stáleho miešania zmes privedieme k varu. Varíme 1-2 minúty za intenzívneho miešania do zhustnutia. Potom zmes odstavíme.
1. Pridáme maslo. Ak používame vanilkový extrakt, pridámeho teraz. Dôkladne premiešame.
1. [Voliteľne] Pre jemnejšiu konzistenciu môžme ešte krém prepasírovať cez jemné sitko, aby sme odstránili prípadné hrudky.
1. Čím skôr prikryjeme celofánom, aby sme zabránili tvorbe pevnejšej vrchnej vrstvy. Necháme vychladnúť na izbovú teplotu a vložíme do chladničky. Skladujeme v chlade. Spotrebujeme do dvoch dní.

### Îles Flottantes

1. Za studena rozmiešame bielka do napoly vyšľahaného, speneného snehu.
1. Pridáme cukor a rozmiešame.
1. Odrežeme 2-3cm dlhý kúsok vanilkového lusku, rozrežeme ho na jednej strane po dĺžke, otvoríme ho a vyškriabeme vnútro do zmesi.
1. Pridáme štipku soli, aby sneh držal lepšie tvar a rozmiešame.
1. Do hrnca nalejeme mlieko na rozohrejeme tak aby jemne prebublávalo.
1. Zo snehu vytvarujeme gnocchi medzi dvomi polievkovými lyžicami, a vkladáme ich do horúceho mlieka. Varíme cca 5 (päť) minút pri odokrytej pokrievke potom otočíme a varíme ďalších cca 5 (päť) minút.
1. Odstavíme, necháme vychladnúť na izbovú teplotu a vložíme do chladničky. Skladujeme v chlade. Spotrebujeme do dvoch dní.

## Zdroje

- Crème Pâtisière
    - Crème pâtissière recette facile, rapide et inratable: Kate Hacks - https://www.youtube.com/watch?v=myNiBPCiT9E
    - Crème pâtissière ultra simple en moins de 10 minutes !: CuisineAZ.com - https://www.youtube.com/watch?v=_bxGzr5uKoY
        - múka namiesto škrobu
    - 📚 La crème pâtissière: Philippe Etchebest - https://www.youtube.com/watch?v=XnbuetJnOEw

- Îles Flottantes
    - how to make Iles flottantes-The French Kitchen: The French Kitchen: https://www.youtube.com/watch?v=lJMCnpnIO84
