# Medový koláč s orechovou krústou

## Suroviny:

- Cesto
    - suchá zmes
        - múka hladká: 500g
        - cukor kryštálový práškový: 180g
    - mokrá zmes
        - maslo/Zlatá Haná/HERA/rastlinný tuk: 200g
        - med: 3 polievkové lyžice
        - vajíčka: 2 ks
    - kypridlo
        - sóda bikarbóna/prášok do pečiva: 2 čajové lyžičky
        - mlieko (ľubovoľného obsah tuku): 2 čajové lyžičky

- Krústa
    - cukor kryštálový: 80g
    - orechy vlašské: 200g
    - maslo: 50-60g
    - med: 3 polievkové lyžice

- Plnka
    - mlieko (ľubovoľného obsah tuku): 600ml
    - puding vanilkový/Zlatý klas: 2 ks
    - maslo: 250g (1 ks)
    - rum: 100ml
    - cukor vanilkový: 1 ks (20-25g)
    - cukor kryštálový práškový: 100-150g cukru
    - vanilková príchuť: pár kvapiek

## Postup

### Cesto

#### Suchá zmes

V miske zmiešame múku a cukor.

#### Mokrá zmes

Heru vložíme do hrnca a na slabom plameni ju roztopíme za stáleho miešania. Počas rozpúšťania postupne pridávame cukor a med. Akonáhle sa cukor rozpustí, odložíme hrniec bokom, aby zmes vychladla, na cca 10-15 minút. Do vychladnutej zmesi za stáleho miešania pomaly pridáme vajíčka. (Keby sme vajíčka pridávali do horúcej zmesi, mohlo by sa zraziť do hrudiek, čo by pokazilo cesto.)

#### Kypridlo

Sódu bikarbónu rozmiešame v mlieku. Potom rozmiešanú zmes vlejeme do mokrej zmesi.

#### Vypracovanie cesta

Výslednú mokrú zmes pridáme do misky so suchou zmesou. Vypracujeme cesto. Cesto rozdelíme na 2 časti s rovnakou hmotnosťou a necháme odpočívať v chladničke na 1 hodinu.

Potom necháme rozohriať rúru a pripravíme si dva plechy. Na spodnú stranu prvého plechu položíme papier na pečenie, ktorý poodstrihávame podľa rozmerov dna plechu. Na takto pripravený papier na pečenie položíme prvú polovicu cesta do stredu. Prikryjeme ho celofánom/baliacou fóliou podobných rozmerov ako je papier na pečenie a vyvaľkáme cezeň cesto do tvaru dna plechu tak, aby bolo približne rovnomerne hrubé, a od okrajov malo odstup približne 1 cm (aby sme mohli baliaci papier posúvať). (Baliaca fólia zabráni cestu, aby sa priliepalo na valček, čo uľahčí rozvaľkávanie.) Presahujúce cesto podľa potreby odrezávame a priliepame k rohom, kde výsledný tvar dopracujeme prstami. Z takto vypracovaného plátu odstránime baliacu fóliu.

### Krústa

Orechy posekáme. Do hrnca pridáme cukor, ktorý necháme skaramelizovať na najslabšom plameni. Pridáme med, posekané orechy a nakoniec maslo.

Na druhý plech si rozvaľkáme druhú polovicu cesta rovnakým spôsobom, ako pri príprave prvého plátu. Porovnáme pláty: na tenší/hrboľatejší plát nanesieme orechovú krústu (aby bol pevnejší a krajší).

Prvý plech vložíme do rozohriatej rúry na 200ºC na cca 7 minút (Po 5 minútach môžme plech otočiť pre rovnomerné upečenie. Skontrolujeme aj farbu spodnej strany cesta, aby sme odhadli, ako dlho plát v rúre ešte necháme.)

Podobne pečieme aj druhý plát.

### Plnka

Uvaríme si puding s cukrom a vanilkovým cukrom. Necháme vychladnúť. Do vychladnutého pudingu vmiešame maslo.

Plát, ktorý sme sa rozhodli, že bude naspodku, pokvapkáme rumom, natrieme naň plnku a zakryjeme plátom s krústou.

Necháme vychladnúť v chladničke, aby sa vrstvy spojili a koláč spevnil.
